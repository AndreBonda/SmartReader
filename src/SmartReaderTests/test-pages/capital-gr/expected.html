<div id="readability-page-1" class="page"><div id="articleBody"><p>




        Προς το
<br>1) Χρηματιστήριο Αξιών Αθηνών
<br>2) Επιτροπή Κεφαλαιαγοράς 
<br>3) Τον αρμόδιο Εισαγγελέα για το Χρηματιστήριο Αξιών Αθηνών .
<br>4) Προϊστάμενο του Σ.Δ.Ο.Ε. κ. Δημήτριο Μπατσελή, Κηφισίας 124
<br>5) Μέσα Μαζικής Ενημέρωσης
</p><p>
Κύριοι,
</p><p text-indent:30px΄="">Δια  της  παρούσης  σας  καταγγέλλω  ότι,  οι  ιδιοκτήτες  των  εταιρειών  του  Ομίλου  «ALTEC»  έχουν  διαπράξει  σωρεία  κακουργηματικών  πράξεων  σε  βάρος  του  επενδυτικού  κοινού  και  της  Χρηματιστηριακής  πίστεως  με  την  έκδοση  εικονικών  τιμολογίων  ύψους  δέκα  έξι δισεκατομμυρίων  δραχμών  ενώ  έπεται  χορός  ΝΕΩΝ ΑΠΟΚΑΛΥΨΕΩΝ.
</p><p text-indent:30px΄="">Συγκεκριμένα,  έχουν  εκδώσει  πλαστά  τιμολόγια  προς  τις  εταιρείες- «μαϊμούδες»  του  Βελγίου  «GENDOM»  και  «ESSCO  COMMODITIES»  που  ανήκουν  στον  κ.  Χρήστο  Τράϊο  (τηλέφωνο  6977 296205). 
Η  κομπίνα – απάτη  ξεκίνησε  το  1997  και  συνεχίζεται από τότε μέχρι  σήμερα.  Θα  πρέπει  να  σημειωθεί  ότι  για  να  «ψευτοδικαιολογηθούν»  τα  εν  λόγω  τιμολόγια-«μαϊμού»,  στάλθηκαν  στο  Βέλγιο  2-3 φορτηγά  αυτοκίνητα  με  πλαστά  CD  ξεπερασμένου λογισμικού και μηδαμινής  αξίας,  καθώς  και  τιμολόγια  παροχής  υπηρεσιών  που  ουδέποτε  και προς  κανέναν   δεν παρασχέθηκαν.
</p><p text-indent:30px΄="">Σας  καταγγέλλω  επίσης  ότι  την  παραπάνω  ΑΠΑΤΗ  εμμέσως  πλην  σαφώς  είχε  καταγγείλει  ενώπιον  δικαστηρίου  την  10-04-2002  η  τότε οικονομική  διευθύντρια  όλων  των  εταιρειών  του  Ομίλου  «ALTEC»,  αρνούμενη  να  υπογράψει  τους  ισολογισμούς  που  περιείχαν  τις  αντίστοιχες  ψευδείς  εγγραφές.  
</p><div text-indent:30px΄=""><p>Είμαι  σίγουρος  ότι  η  διενέργεια  του  επιβαλλομένου  ελέγχου εκ μέρους σας  θα  αποδείξει  όχι  μόνο  την  βασιμότητα  της  καταγγελίας  μου  αλλά  και  πολλά  άλλα  «σημεία  και  τέρατα»  και  έτσι  θα  ξεσκεπαστούν  όλοι  οι  υπεύθυνοι  της  κατάρρευσης  του  Χρηματιστηρίου,  από  την  οποία  ο  κοσμάκης  έχασε  το  βιος  και  τις  οικονομίες  του.
</p><p>
Μετά  τιμής,
</p><p>



Γεώργιος Α. Κουρής
<br>Εκδότης</p></div>

        
        

    </div></div>